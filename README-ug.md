[ئۇيغۇرچە قوللانما ئۈچۈن بۇيەرنى چىكىڭ](https://gitee.com/silvaq/shirkhan-alphabet/blob/master/README-ug.md)

# شىرخان ئېلىپبەسى

شىرخان ئېلىپبەسى شىرخاننىڭ تۇرمۇش ۋە خىزمەت ئىھتىياجى ئۈچۈن ياساپ چىقىلغان ئېلىپبەدۇر.

**شىرخان ئېلىپبەسى شىرخان تەرىپىدىن ياسالغان**، ئۆزىنىڭ ئىھتىياجى ۋە ئىشلىتىش ئادىتىنى ئاساس قىلغان ئېلىپبە بولۇپ **ھېچقانداق تىل-يېزىق قائىدە-پىرىنسىپلىرىغا تايانمىغان** ۋە ئۇيغۇن كەلمەسلىكى مومكىن. ئۇ پۈتۈنلەي **شەخىسكە ۋەكىللىك قىلىدىغان ئېلىپبە** بۇلۇپ،شىرخاننىڭ كىشىلىك خاھىشى ۋە ئۆزلۈك پىرىنسىپىنى ئاساس قىلىدۇ.

## مەقسەت

`ASCII` ھەرىپلىرىنى قوللايدىغان ھەرقانداق ئۇرۇندا چەكلىمىسىز يېزىقچىلىق بىلەن شۇغۇللانغىلى بولۇش

## ئىشلىتىلىش ئورنى

بارلىق ئېنگىلىزچە 26 ھەرىپنى كىرگۈزگىلى بولىدىغان يۇمتاللاردا ئىشلىتىلىدۇ.
شىرخان ئاساسلىقى `markdown` گىرامماتىكىسىدا يېزىقچىلىق بىلەن شۇغۇللىنىش ئۈچۈن ئىشلىتىدۇ.

## مەزمۇننىڭ يېزىلىش ۋە كۆرۈلۈش شەكلى

مەزمۇن بىردەك شىرخان ئېلىپبەسىدە كۆرسىتىلگەن ھەرىپلەر بۇيىچە يېزىلىدۇ ۋە شۇ بۇيىچە كۆرسىتىلىدۇ.

شارائىت يار بەرگەن ئۇرۇنلاردا ئەرەپ يېزىقى ئاساسىدىكى ئۇيغۇرچىدا ماس قەدەملىك كۆرۈپ تۇرۇش ئىقتىدارى تەمىنلاش ئارقىلىق مەزمۇننىڭ ئىملا خاتالىقتىن ساقلىنىشىنى كاپالەتكە ئىگە قىلىشقا بولىدۇ.

## پىرىنسىپ

شىرخان ئېلىپبەسى بارلىققا كېلىش ۋە كېيىنكى ئۆزگۈرۈشلەردە تۆۋەندىكى پىرىنسىپلارغا رىئايە قىلىدۇ:

- ئۇيغۇر تىلىدىكى 32 ھەرىپ + ھەمزە دىن ئىبارەت 33 ھەرىپنى تۇلۇق ئىپادىلىيەلىشى كېرەك
- `ASCII` دىكى 26 ھەرىپتىن باشقا ھەرىپلەرنى ئۆز ئىچىگە ئالماسلىقى كىرەك
- ھەرىپلەر بىردەك كىچىك يېزىلىشى كىرەك
- كونوپكا تاختىسىدىكى بىر ھەرىپ بىر ھەرىپكىلا ۋەكىللىك قىلىشى، بىرىكمە ھەرىپ ئىككى مۇستەقىل ھەرىپ شەكلىدە كىرگۈزۈلىشى كىرەك
  > دىمەكچى ھازىرقى ئۇيغۇرچە كىرگۈزگۈچلەردەك بىر ھەرىپ ئارقىلىق ئىككى ھەرىپ ئىپادىلەنمەسلىكى ۋە بۇنىڭدىن ساقلىنىش لازىم
- قوشما ھەرىپلەرنى ھاسىللىغۇچى ھەرىپ ئەڭ ياخشىسى ئايرىم مەنا ئىپادىلىمەسلىكى كىرەك
- قوشما ھەرىپلەرنى ھاسىللىغاندا چۇقۇم ھەرىپ تۇقۇنۇشى كېلىپ چىقمايدىغان، ياكى ئەڭ ئاز چىقىدىغان ھالەتنى ئاساس قىلش كىرەك
- ھەرىپ تۇقۇنىشى كىلىپ چىقىشتىن ساقلانغىلى بولمىغاندا، تۇقۇنۇشقان ھەرىپنى ئايرىغۇچى ھەرىپ ئۈچۈن قوشما ھەرىپ ھاسىللىغۇچى ھەرىپنى ئالدىن تاللاش كېرەك، ھەرىپتىن باشقا بەلگىنى ئايرىش بەلگىسى قىلىشتىن ساقلىنىش كىرەك!
  > ئاساسلىقى `markdown` قاتارلىق بەلگە ئارقىلىق مەنا ئىپادىلەيدىغان يېزىقچىلىق ئىشلىرى كۆزدە تۇتۇلدى

## شىرخان ئېلىپبەسىدىكى ھەرىپلەر

يۇقىرىدىكى پىرىنسىپ قىسمىدا كۆرسىتىلگەن مەزمۇنلارغا رىئايە قىلغان ئاساستا شىرخان ئېلىپبەسىنىڭ ھەرىپلىرى تۆۋەندىكىلەرگە مۇقۇمدالدى:

> كۆرۈش ۋە ئەستە قالدۇرۇشقا قۇلاي بولسۇن ئۈچۈن ئۇيغۇرچە ھەرىپلەر بىلەن بىرگە بىرىلدى

![](https://shirkhan-alphabet.oss-cn-beijing.aliyuncs.com/shirkhan-alphabet/shirkhan-alphabet-table.jpg)

### ئىزاھات

- شىرخان ئېلىپبەسىدە **ھەمزە** ئۈچۈن `x` ھەرىپى ئىشلىتىلىدۇ. مەسىلەن: سۈرئەت svrxet ، سۈرەت svret قىلىپ يېزىلىدۇ؛

- `h` ھەرىپى قوشما ھەرىپ ھاسىللىغۇچى ھەرىپ قىلىپ ئىشلىتىلىدۇ، ئايرىم ئىشلىتىلسە مەنا ئىپادىلىمەيدۇ.

- بارلىق قالپاقلىق ھەرىپلەر كىرگۈزۈشكە شارائىت بولمىغاندا بىرىنجى ھەرىپكە `h` ھەرىپىنى قۇشۇش ئارقىلىق ئىپادىلىنىدۇ، مەسىلەن: شىرخان يەنى `ŝirħan` نى `sh+ir+kh+an` قىلىپ يېزىش كىرەك.

  - **خ ۋە ھ ھەرىپلىرى** `h` بولۇپ كەلسە ئوقۇشقا قۇلايلىق بولغانلىقى ئۈچۈن بۇ ئىككى ھەرىپكە `h` نىڭ شەكىلداش ھەرىپى ئىشلىتىلدى، يەنى: خ ئۈچۈن `ħ`، ھ ئۈچۈن `ĥ`
  - ڭ ھەرىپى يەنى `ng` ھەرىپى `h` بىلەن بىرىكمىگەچكە يۇقارقى قائىدىگە ماس كەلمەيدۇ،ڭ ئۈچۈن `ñ` ھەرىپى تاللاندى
  - ژ ھەرىپى `zh` ئارقىلىق ئىپادىلەنگەندە `z` نىڭ قائىدىگە ئۇيغۇن قالپاقلىق شەكلى بولمىغاچقا ۋە `j` نىڭ قالپاقلىق شەكلى ئوقۇغاندا ژ ھەرىپىگە تېخىمۇ يېقىن كەلگەچكە `zh` تىن `jh` كە ئۆزگەردى،شۇنداقلا `ĵ` قىلىپ تاللاندى

- قوشما ھەرىپلەرنىڭ ئۇقۇشقا قۇلاي بىر ھەرىپلىك شەكلى تەمىنلىنىدۇ.

  - `oh` يەنى "ئۆ" ھەرىپى ئۈچۈن `ô` ھەرىپى تاللاندى
  - `eh` يەنى "ئې" ھەرىپى ئۈچۈن `ê` ھەرىپى تاللاندى
  - `wh` يەنى "ھ" ھەرىپى ئۈچۈن `ĥ` ھەرىپى تاللاندى
  - `ch` يەنى "چ" ھەرىپى ئۈچۈن `ĉ` ھەرىپى تاللاندى
  - `jh` يەنى "ژ" ھەرىپى ئۈچۈن `ĵ` ھەرىپى تاللاندى
  - `sh` يەنى "ش" ھەرىپى ئۈچۈن `ŝ` ھەرىپى تاللاندى
  - `kh` يەنى "خ" ھەرىپى ئۈچۈن `ħ` ھەرىپى تاللاندى
  - `gh` يەنى "غ" ھەرىپى ئۈچۈن `ĝ` ھەرىپى تاللاندى
  - `ng` يەنى "ڭ" ھەرىپى ئۈچۈن `ñ` ھەرىپى تاللاندى

- بارلىق سۇزۇق تاۋۇشتىن باشلانغان سۆزلۈكلەرنىڭ بېشىدىكى ھەمزە قۇيۇلمىسىمۇ بولىدۇ. مەسىلەن: ئادەملەر ademler قىلىپ يېزىلىدۇ، xademler ئەمەس؛

- `h` ھەرىپى تۇقۇنۇشقان ھەرىپلەرنى ئايرىش بەلگىسى قىلىپ ئىشلىتىلىدۇ ( ئاستىدىكى مەزمۇنلارغا قارالسۇن )

- شىرخان ئېلىپبەسىدىكى ھەرىپلەردىن **ڭ** ھەرىپىدىن باشقىلىرىدا نەزىرىيە جەھەتتىن تۇقۇنۇش كۆرۈلمەيدۇ، **ڭ ھەرىپىنى `ng` بىلەن ئىپادىلىگەندە `n,g,ng` ئۈچ ھەرىپ ئارىسىدا مەنا تۇقۇنىشى كېلىپ چىقىدۇ**،بۇنداق ئەھۋالدا n بىلەن g ئارىسىغا h ھەرىپى قۇشۇلۇپ `nhg` قىلىپ يېزىش ئارقىلىق مەنا تۇقۇنىشى ھەل قىلىنىدۇ. مەسىلەن: ئۈنگە ئېلىش `vnhge ehlish`،ئەنگە ئېلىش `enhge ehlish` دېگەندەك؛

  > **ئەسكەرتىش:** `n`،`gh` ئارىسىدا تۇقۇنۇش كۆرۈلگەندە `ngh` شەكلىدە ئۆز ئىپادىسىنى تاپىدۇ،`ngh` بىرىكمىسى `h` ھەرىپى ئايرىم مەنا ئىپادىلىمىگەنلىكتىن چۇقۇم `n+gh`نى ئىپادىلىگەنلىكتىن كىلىپ چىقىدۇ، شۇڭلاشقا بۇنداق ئالاھىدە ئەھۋالدا `h` بەلگىسى ئارقىلىق ئايرىپ يېزىلمىسىمۇ بۇلىدۇ؛
  > بارلىق لوگىكىلىق بىر تەرەپ قىلىش پىروگراممىلىرى يۇقارقى قانۇنىيەت بۇيىچە ئاپتۇماتىك بىر تەرەپ قىلىشى كىرەك، شۇنداقلا `h` قۇشۇپ يېزىلغان ئەھۋالنىمۇ توغرا بىر تەرەپ قىلالىشى كىرەك ،مەسىلەن تۆۋەندىكىدەك يېزىشنىڭ ھەر ئىككىلىسى توغرا: باشلانغان `bashla+n`+`gh+an`،باشلانغان ` bashla+n`+`h`+`gh+an` ؛

- شىرخان ئېلىپبەسىگە ئارلىشىپ كەلگەن `ASCII` لىق باشقا تىلدىكى مەزمۇنلارنى پەرىقلەندۈرۈش زۆرۈرىيتى بولغان ئۇرۇنلاردا `/` بەلگىسى ئارقىلىق مەزمۇننى ئۇراپ يېزىش ئارقىلىق مەخسەتكە يېتىشكە بۇلىدۇ. مەسىلەن: ( شىرخان ئېلىپبەسى `/english/` تىلىغا بەك ئوخشايدىكەن ) دېگەن جۈملىدە `english` سۆزى ئۇيغۇرچىغا ئايلاندۇرۇش زۆرۈرىيىتى تۇغۇلغان ئۇرۇنلاردا ئۆز پېتى قالدۇرۇلۇپ ئايلاندۇرۇشقا قاتناشمايدۇ؛

- يېزىقچىلىق ئىشلىرىدا ئىزچىل قوشما ھەرىپ پىرىنسىپلىرىغا رىئايە قىلىپ يېزىلىشى كېرەك، ئۇنداق بولمىغاندا ھەرىپ تۇقۇنىشى ئارزۇيىمىزدىكىدەك توغرا ھەل بولمايدۇدە مەزمۇننىڭ ئىملا خاتالىقىنى كەلتۈرۈپ چىقىرىدۇ.

## ياردەمچى قۇراللارغا كۆرسەتمە

شىرخان ئېلىپبەسى ئەرەپ يېزىقى ئاساسىدىكى ئۇيغۇر تىلى بىلەن تۈپتىن ئوخشىمايدىغان بولغاچقا يېزىش ۋە ئۇقۇش جەھەتتە قىيىنچىلىق تۇغۇلىشى ئېنىق، شۇڭلاشقا ياردەمچى قۇراللار يۇقارقى بىر قانچە تەرەپتىن تۇلۇقلانسا بولىدۇ:

- شىرخان ئېلىپبەسى بويىچە سۆز تەۋىسسىيەلەش
- ئىملا تەكشۈرۈش ۋە ئەسكەرتىش
- قۇشۇمچە رايۇندا ماس قەدەمدە ئۇيغۇرچىغا ئايلاندۇرۇپ كۆرسىتىش
- ئۇيغۇرچە `markdown` نى شىرخان ئېلىپبەسىدىكى `markdown` غا ئايلاندۇرۇش
- شىرخان ئېلىپبەسىدىكى `markdown` نى ئۇيغۇرچىدىكى `markdown` غا ئايلاندۇرۇش
- `markdown` نى `html` تىنىچ بەتكە ئايلاندۇرۇپ بىلوگ ئىشلىرى قاتارلىقلارغا ئىشلىتىش
- `markdown` نى `PDF`، رەسىم قاتارلىق ساقلاشقا ئەپلىك شەكىللەرگە ئايلاندۇرۇش
- مەزمۇن تەرجىمە قىلىش
- `OCR` پەرىقلەندۈرۈش
- ئاۋازلىق كىرگۈزۈش
- ئاۋازنى مەزمۇنغا ئايلاندۇرۇش
- ...

## ياردەمچى تۈرلەر

### `shirkhan-alphabet-table`

[shirkhan-alphabet-table](https://gitee.com/silvaq/shirkhan-alphabet-table)
بۈ تۈر شىرخان ئېلىپبەسىنىڭ ھەرىپ جەدىۋىلىنى ئاساس قىلىپ باشقا ئىشلىتىش ئۇرۇنلىرىدا ئۆلچەم بىرلىكى ھاسىللاش ئۈچۈن تەييارلانغان بۇلۇپ،`javascript` تىلىنى ئاساس قىلىدىغان تۈرلەر ئالدىن مۇشۇ تۈرنى ئىشلىتىپ مۇناسىۋەتلىك ئۇچۇرلارغا ئېرىشىشى تەۋىسسىيە قىلىنىدۇ
؛

### `shirkhan-vscode`

[shirkhan-vscode](https://gitee.com/silvaq/shirkhan-vscode)
بۇ تۈر `vscode` كود تەھرىرلىگۈچىدە شىرخان ئېلىپبەسىنى ئىشلىتىپ `markdown` يېزىشنى ئىشقا ئاشۇرۇش ئۈچۈن تەمىنلەنگەن قىستۇرما. `vscode` نىڭ قىستۇرما بازىرىدىن `shirkhan-vscode` دەپ ئىزدىتىش ئارقىلىق قاچىلاپ ئىشلىتىشكە بۇلىدۇ.
قىستۇرمىنىڭ تېخىمۇ كۆپ ئۇچۇرى ئۈچۈن مەزكۇر تۈر ئامبىرىنى كۆرۈڭ؛

### `shirkhan-crx`

[shirkhan-crx](https://gitee.com/silvaq/shirkhan-crx)
بۇ تۈر ئاساسلىقى توركۆرگۈچ قىستۇرمىسى بولۇپ، توركۆرگۈچلەردە شىرخان ئېلىپبەسىدە يېزىلغان مەزمۇنلارنى ئۇيغۇرچىغا ئايلاندۇرۇپ كۆرسىتىش قاتارلىق مۇھىم ئىھتىياجلارنى قاندۇرۇش ئۈچۈن ئىشلىتىلىدۇ

### `shirkhan-retext`

[shirkhan-retext](https://gitee.com/silvaq/shirkhan-retext)
بۈ تۈر ئاساسلىقى تېكىست مەزمۇنىنى ئۇيغۇرچە ۋە شىرخان ئېلىپبەسى ئارىسىدا ئايلاندۇرۇشقا ئىشلىتىلىدۇ؛

### `shirkhan-remark`

[shirkhan-remark](https://gitee.com/silvaq/shirkhan-remark)
بۈ تۈر ئاساسلىقى `markdown` مەزمۇنىنى شىرخان ئېلىپبەسى ۋە ئۇيغۇرچە ئارىسىدا ئۆز - ئارا ئايلاندۇرۇش ئۈچۈن ئىشلىتىلىدۇ؛
